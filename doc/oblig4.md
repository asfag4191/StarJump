# Rapport – innlevering 4

**Team:** _DreamTeam_ – _Maren A. I. Gundhus, Åse Fagerbakke, Jonas Justesen, Mohamad Al-Mozen, Thora Moen, Anna Sviland_

## Hvordan rollene fungerer i teamet:

- Rollene i teamet fungerer bra. Vi har ikke gitt noen hovedansvaret for å delegere oppgaver som vi hadde diskutert. Dette har vært litt problematisk før, men har blitt bra nå.
- Alle er flinke til å ta ansvar og hjelpe hverandre underveis, uansett ansvarsområde, og de med hovedansvar sjekker at alt er bra til innlevering.

## Trenger dere andre roller? Skriv ned noen linjer om hva de ulike rollene faktisk innebærer for dere.

- Åse er fortsatt team-lead og hun tar dette ansvaret seriøst. Vi har alltid et booket grupperom til timene og hun følger opp at oppgaver er i mål ut fra de målsettingene vi har satt til ulike datoer.
- Thora er fortsatt sekretær. Hun går over møtereferater og skriver rapporter, samt rydder i dokumentene og Trello. Hun får også hjelp med organiseringen av Trello, men går over de ulike listene og kortene for å se om det er forståelig for alle.
- Maren har gått vekk fra å være testansvarlig siden alle skriver tester fortløpende, men har da tatt på seg ansvaret for kodestrukturen og ryddet den ubrukte koden. Hun har også fikset en del småting som må være i orden til innlevering, som for eksempel endre på hvilke png som brukes for de ulike elementene i spillet.
- Siden mye av arbeidet overlapper de ulike områdene, testing, utvikling og design, har vi ikke så mye fokus på ansvarsområdet her. Vi tar heller et overordnet ansvar for den koden vi skriver og sjekker om den samsvarer med de andre sitt arbeid. Vi går gjennom de ulike ansvarsområdene sammen på de avtalte møtene våre i løpet av uken, samt på Discord.
- Nå når vi er blitt såpass godt kjent både innen prosjektet og utenom, er flyten god og alle tar ansvar fra uke til uke for å komme i mål. Ingen er beskjedne på dette nå som vi har jobbet sammen såpass lenge. Denne måten å jobbe på har passet best for oss og vi har trivdes med å ha varierende ansvarsområder i løpet av prosjektet.

## Erfaringene våre med team-messig og med tanke på prosjektmetodikk:

- Vi har tatt utgangspunkt i Kanban
  - Vi bruker trello til å lage oppgaver.
  - Vi henter oppgavene med å joine kortene
  - Når oppgaven er ferdig, flytter vi oppgaven til en egen liste som heter Done, og går og finner nye oppgaver.
  - Når det er tomt for oppgaver i de ulike listene, har vi gått gjennom prosjektkravene og laget nye oppgaver for å dekke disse, samt laget oppgaver som gjør spillet vårt mer komplekst.
- Vi har parprogrammert når vi møtes i løpet av uken. Vi har også hatt en uformell parprogrammering over Discord der vi har sendt mulige løsninger på problemer og forklart sammenhengen mellom ulike klasser for å utvikle mer effektivt.
- Vi har blitt flinkere til å committe og merge oppgavene oftere. Vi tar maks to oppgaver om gangen slik at alle har tilgang på ferdigstilt kode. Dette har funket relativt bra.
- Vi møter fast på gruppetimen på fredager 12.14, samt tirsdager 14-16. Vi møtes ikke fast utenom dette på grunn av travel timeplan, men jobber gjerne sammen på lesesal.
- Vi oppdaterer hverandre på discord gjennom uken så vi vet hva hverandre jobber med.
- Vi har brukt Trello hyppig gjennom prosjektet og dette funker bra siden vår timeplan er ulik.

## Vår gruppedynamikk:

- Gruppedynamikken er fortsatt bra. Etter hyppigere oppdateringer på discord har den blitt velfungerende.
- Problemet vi har støtt på tidligere med å jobbe med samme kode har blitt fikset, og vi har god kontroll og kommuniserer bra når vi ordner i andres oppgaver. Det er mer samarbeid når man hjelper, fremfor å ta over oppgavene nå.
- Vi er flinke med både ris og ros i gruppa, så alle føler seg hørt og satt pris på.
- Alle har vært ivrig på å lage et bra spill. Dette reflekteres i at alle har bidratt gjennom hele prosjektet og ønsket å hjelpe hverandre.

## Hvordan kommunikasjonen fungerer:

- Vi er veldig flinke på å oppdatere hverandre mellom møter. Når vi møtes får vi en bedre oversikt og får delegert oppgaver.
- Vi sender ofte bugs vi møter for å få hjelp på dem slik at vi ikke blir stående fast på problemer lenge.
- Vi sender også oppdatering av hvordan vi ligger an i de ulike oppgavene. Dette gjør det lettere å komme med innspill eller hjelpe til med andre oppgaver som er tatt av medlemmer i gruppa når noen har mye og andre har lite å gjøre.
- Vi oppdaterer trello fortsatt og trives med oppsettet vårt der.

## Kort retrospektiv hvor vi har vurdert hva vi har klart til nå, og hva som kan forbedres.

- Vi har fått så god oversikt over hverandres arbeid som kan forventes med en gruppe på seks.
- Vi har fått balansert at vi tar plassen vi skal ha i gruppa, uten å ta for mye plass så andre ikke slipper til.

## Hva vi har jobbet med i denne perioden:

### Åse:

- Holdt README-filen oppdatert med relevant informasjon.
- Forbedret den visuelle strukturen i koden for bedre lesbarhet og vedlikehold.
- Fokuserte spesielt på prosjektrapporten, med hovedvekt på å formulere tydelige og testbare brukerhistorier.

### Mohamad:

- Fikset Prosjektiler
- Skrevet test for character
- Gjort små justeringer og fikset rundt i prosjektet

### Jonas:

- Fikset SentryEnemy slik at den kan skyte
- Fikset Projectile slik at de beveger seg og skader spiller
- Skrevet tester for EnemyFactory, EnemyManager, SentryEnemy

### Thora

- Skrevet tester til ulike deler av prosjektet
- Gått over filer og slettet unødvendige kommentarer og oppdatert javadocs
- Skrevet møtereferat og prosjektrapport
- Ryddet i HelpScreen for å ha relevant informasjon der ut fra spilllogikk.

### Anna

- Laget GameOverScreen, to ulike skjermer kan komme opp: Win-screen og Lose-Screen
- Implementert at level 2 kommer rett etter level 1, gitt at spiller ikke er død.
- Oppdatert javadocs, slettet ubrukt/kommentert ut kode
- Skrevet tester for CharacterCollisionHandler

### Maren

- Jobbet med fienden BlackHole; bevegelse, bytte retning når vegger treffes, gi skade når spillfigur treffer den ol.
- Refaktorering av kode relevant for BlackHole + dokumentasjon.
- Tester for BlackHole.
- Byttet bildene som brukes for å tegne spillfiguren og prosjektiler i spillet.

## Et kort retrospektiv på hvordan vi vurderer hvordan prosjektet har gått.

- Vi er i alt ganske fornøyd med helheten i prosjektet. Vi har vært flinke til å samarbeide som en hel gruppe. Noe av det vi er mest fornøyd med er hvor effektive vi var til å komme i gang. Vi ble fort enige om hvilket type spill vi ville lage og alle kom med innspill på hvordan det skulle se ut og hvordan man skulle spille det. Gjennom hele prosjektet har vi pushet oss fremover og kommet oss fort videre i utviklingen. Det har vært mye forbedringer og stor fremgang fra uke til uke.
- Dersom vi skulle gjort prosjektet på nytt, er det noen ting vi hadde endret på.
  - For det første ville vi fokusert på å ha en mer inkluderende startfase kodemessig. Vi var flinke til å bli enige om hvordan spillet skulle være som ferdig produkt, men siden vi har ulik måte å jobbe på, ble det vanskelig å samarbeide med oppsettet og kodestrukturen. Det burde vært en enighet fra starten, og vi burde blitt bedre kjent med hverandre, for å være klar over hvordan enkelte arbeider.
  - For det andre burde vi laget strengere/retningsklare regler for hvordan man tok oppgaver og når disse skulle være ferdige, samt vært flinkere på å forklare hva oppgavene betydde for oss på arbeidsgruppa. Dette ble bedre etter vi ble mer kjent, men har påvirket hele strukturen på prosjektet hele veien.
  - Et siste forbedringspunkt er at vi også burde vært flinkere på å fokusere på mindre oppgaver i stedet for å se på helheten fra start. En viktig ting vi brukte unødvendig mye tid på var å få satt opp et mer ryddig ‘skall’ å bygge koden ut fra i starten. Vi ble mer opptatt av å lage fungerende kode, så strukturen på det vi hadde først, var ikke strukturert ut fra kompetansekrav eller for at alle skulle skjønne hva som var hva.

# Krav og spesifikasjon

## Våre krav vi har prioritert, hva vi har oppnådd siden sist.

- Oppdatert brukerhistorier
- Få opp test-coverage
- Ferdigstille fiender
- Gå over koden og fikse javadocs og slette ubrukt og overfløding kode
- Ordnet overgangen mellom levels
- Lage flere screens til å vinne bane og tape bane.
- Gått gjennom oppgavekravene for å se om det er noe vi har oversett

## Brukerhistorier, akseptansekrav og arbeidsoppgaver til kravene vi har jobbet med

### Skille bakgrunn fra plattformer

Brukerhistorie:

- Som spiller trenger jeg å skille bakgrunn fra plattformer/gjenstander slik jeg kan avgjøre om spillfiguren kan bevege seg, og hoppe til nye plattformer.

Akseptansekrav:

- Bakgrunn skal være visuelt tydelig forskjellig fra plattformer.
- Plattformer må ha en annen farge og tydelig kant.
- Spilleren kan stå på plattformer og hoppe fra dem.
- Vegger skal stoppe spilleren fra å bevege seg gjennom dem.

Arbeidsoppgave:

- Designe map.
- Implementere kollisjonssystem for plattformer og vegger.
- Implementere bevegelseslogikk.

### Regnbue-powerup

Brukerhistorie:

- Som spiller vil jeg kunne hente en regnbue-powerup slik at jeg får en boost oppover i banen.

Akseptansekrav:

- Regnbue-powerupen skal vises som et objekt i kartet.
- Når spilleren berører regnbuen, skal den aktiveres og gi en oppover-boost.
- Powerupen skal ikke kunne brukes flere ganger (én gang per pickup).
- Powerupen skal spilles med lyd.

Arbeidsoppgave:

- Plasser regnbuen i kartet.
- Implementer kollisjonssjekk mellom spiller og powerup.
- Når powerup er hentet, gi spilleren oppoverkraft og visuell feedback.
- Sørg for at powerup fjernes eller deaktiveres etter bruk.

### Samle diamanter/mynter

Brukerhistorie:

- Som spiller må jeg klare å hente diamaneter, slik jeg kan få en høyere score.

Akseptanskrav:

- Mynter skal plasseres på plattformer.
- Spiller skal kunne samle dem ved å berøre dem.
- Poengsum skal øke når mynter samles.

Arbeidsoppgaver:

- Lage grafikk for mynter.
- Implementere poengsystem.

### Kamera følger spilleren

Brukerhistorie:

- Som spiller må jeg kunne hoppe oppover i banen slik at skjermen følger meg og jeg kan navigere videre.

Akseptansekriterier:

- Skjermen skal automatisk følge spilleren når den beveger seg oppover.
- Hvis spilleren hopper opp, skal kameraet følge etter med en jevn bevegelse.
- Hvis spilleren faller ned og går ut av skjermen, skal den dø og spillet avsluttes.

Arbeidsoppgaver:

- Implementere kamera som følger spilleren oppover.
- Implementere dødsmekanikk hvis spilleren faller utenfor skjermen.
- Finjustere kameraets hastighet slik at bevegelsen føles naturlig.

### BlackHole som fiende

Brukerhistorie:

- Som spiller vil jeg at fienden BlackHole skal bevege seg automatisk og ta liv ved kontakt, slik at spillet blir mer utfordrende.

Akseptansekrav:

- Spilleren skal miste liv ved kontakt med BlackHole.
- BlackHole skal automatisk bevege seg frem og tilbake på en plattform.

Arbeidsoppgave:

- Lag BlackHole-fiende og legg til i kartet.
- Implementer automatisk frem-og-tilbake bevegelse på plattform.
- Lag kollisjonssjekk som fjerner liv fra spiller ved kontakt med BlackHole.
- Implementer kollisjon med tiles, slik fienden får denne frem-og-tilbake bevegelsen.

### Ødelegge BlackHole ved hopp

Brukerhistorie:

- Som spiller skal jeg kunne ødelegge fienden Blachole ved å hoppe på den, slik at jeg kan forsvare meg.

Akseptansekrav:

- BlackHole skal forsvinne når spilleren treffer den ovenfra.
- BlackHole skal fortsatt skade spilleren ved kontakt fra siden eller under.

Arbeidsoppgave:

- Implementer sensor på Blackhole
- Spilleren skal ikke ta skade når den hopper oppå fienden.
- Sørg for at eksisterende logikk for skade fra siden av fienden fortsatt fungerer.

### Unngå prosjektiler fra kanon

Brukerhistorie:

- Som spiller må jeg unngå skudd til kanonene (SentryEnemy).
  Akseptansekrav:
- Kanonene skal automatisk sikte etter spillerens nåværende posisjon.
- Kanoner skal skyte prosjektiler med jevne mellomrom.
- Kanoner skal skyte med jevne mellomrom når Player er nærme nok.
- Prosjektiler skal bevege seg mot der spilleren var da skuddet ble avfyrt.
- Skuddene skal stoppe/behandles korrekt ved kollisjon med vegg.

Arbeidsoppgave:

- Implementer sikting til SentryEnemy
- Implementer skytemekanismen som skyter prosjektiler med jevne mellomrom.
- Lag kollisjonssjekk mellom prosjektilene og spilleren.
- Når kollisjonen skjer, reduser spillerens liv.

### Fullføre nivå

Brukerhistorie:

- Som spiller vil jeg kunne fullføre et nivå ved å nå døren, slik at jeg kan komme videre til neste nivå og fortsette spillet.

Akseptansekriterier:

- Døren skal være plassert i kartet og lest inn.
- Når spilleren berører døren (f.eks. står foran eller på), skal nivået avsluttes.
- Spilleren skal bli sendt videre til neste nivå hvis spilleren er på level 1, ellers få opp Win Screen.

Arbeidsoppgaver:

- Legg til dør.
- Implementer kollisjonssjekk eller posisjonssjekk for når spiller kommet til døren.
- Når døren aktiveres og man er på level 1, last inn neste level.
- Når døren aktiveres og man er på level 2, last inn win-screen.

## Prioriteringene våre fremover:

- Ferdigstille spillet slik vi vil ha det til innlevering, med fokus på tester og at koden har et fint oppsett.

## Prioriteringene våre til nå:

- Fikse at spillet funker som det skal.
- Legge inn kommentarer og javadocs for å gjøre koden mer lesbar for alle.
- Fjerne død/råtnende kode

## Våre justeringer på kravene som er med i MVP.

Vi har gjort enkelte justeringer i prioriteringen av kravene for MVP.

- Vi valgte å fokusere tidlig på å etablere en tydelig og fungerende MVC-arkitektur (Model-View-Controller). Dette var et bevisst valg for å sikre god struktur og skille mellom logikk, visning og kontrollflyt i koden. Dette gjør det enklere å utvide og vedlikeholde prosjektet etter hvert som kompleksiteten øker.

- I tillegg har vi utvidet og tilpasset kartet slik at det støtter både vertikal (oppover) og horisontal bevegelse, uten at hele kartet vises samtidig. Dette gir en mer dynamisk og utfordrende spillopplevelse. Endringene ble gjort for å legge til rette for økt kompleksitet i nivådesign og funksjonalitet, og for å gjøre det enklere å implementere mer logikk.

## Oppdater hvilke krav dere har prioritert, hvor langt dere har kommet og hva dere har gjort siden forrige gang.

- Vi har fokusert på å nå kravene til de forskjellige prinsippene som er blitt vektlagt, vi har blant annet fokusert på blant annet SOLID, som man kan blant annet se i items.
- Vi har spesielt lagt vekt på Dependency Inversion Principle og Single Responsibility Principle (SRP). Vi har sørget for at hver klasse har ett klart ansvarsområde: én klasse håndterer selve flying-effekten, mens en annen er ansvarlig for poengøkning.
- Vi har også benyttet oss av Creational Design Patterns, med særlig fokus på Factory Method og Abstract Factory. Klassen PowerUpFactory fungerer som en abstrakt fabrikk, og PowerUpFactoryProvider gjør det mulig å registrere ulike typer power-ups dynamisk gjennom PowerUpCreator. Dette gir et fleksibelt system der man enkelt kan legge til nye IPowerUp-objekter.

## Design

Alle eksterne ressurser benyttet i prosjektet er hentet fra frie, rettighetsklarerte kilder, eller er laget av gruppen selv. Dette følger prinsipper for åpen kildekode og respekt for opphavsrett.
